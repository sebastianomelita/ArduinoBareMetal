


Un'azienda di autolavaggi ha la necessità di automatizzare il processo di lavaggio dei veicoli per migliorare l'efficienza operativa e garantire un servizio uniforme. Il sistema deve gestire automaticamente le varie fasi del lavaggio, assicurandosi che il veicolo sia correttamente posizionato e che ogni fase venga completata prima di passare alla successiva.
Il sistema deve rilevare quando un veicolo entra nell'area di lavaggio e avviarsi solo quando il veicolo è fermo nella posizione corretta. Il ciclo di lavaggio comprende diverse fasi, tra cui prelavaggio di un minuto, lavaggio principale di 5 minuti e asciugatura di un minuto. Al termine del processo, il sistema deve notificare al conducente quando è possibile uscire.

Gli studenti dovranno:
- Identificare gli stati necessari per descrivere il funzionamento del sistema.
- Definire le transizioni tra gli stati in base agli eventi rilevati dai sensori e alle azioni richieste dal sistema.
- Individuare quali siano gli ingressi (input) e le uscite (output) che il sistema deve gestire.
- Implementare la logica della FSM in un microcontrollore (Arduino, ESP32 o altro) utilizzando un linguaggio di programmazione adeguato.
- Documentare il lavoro svolto con un diagramma a stati e una breve relazione che descriva il funzionamento del sistema e le scelte progettuali adottate.
