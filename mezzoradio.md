>[Torna a reti di sensori](sensornetworkshort.md#Interfaccia-radio)

## **Mezzo radio**

Il **mezzo radio** possiede la **proprietà** di essere intrinsecamente **multipunto (mezzo broadcast)** cioè, se un interlocutore trasmette **tutti gli altri ascoltano**. Inoltre, essendo in pratica un BUS, è soggetto al fenomeno delle **collisioni** (in quest'ambito sono fisicamente delle interferenze distruttive) che si possono risolvere come sempre, cioè facendo in modo che in **certo canale**, in un **dato posto** e in un **dato tempo** si parli **uno alla volta**. Il **canale radio** cioè, è intrinsecamente **half duplex**. 

### **Duplexer**

Una trasmissione radio **full duplex** può essere realizzata:
- utilizzando **due canali diversi** nelle **due direzioni** di trasmissione (tecnica FDM)
- **partizionando** ulteriormente il canale nelle grandezze residue **ancora non partizionate** in **due sottocanali** (TDM o CDM). 

<img src="duplexer2.png" alt="alt text" width="700">

Normalmente si usa allo scopo il **tempo** con tecniche TDM, cioè **due interlocutori** diversi parlano nello stesso canale in **istanti diversi**. 

### **Multiplazione TDM**

Il meccanismo dell'**alternanza nel tempo** può anche essere esteso ad un **numero arbitrario** di interlocutori che parlano **uno alla volta** senza accavallarsi.

La partizione **TDM** nel tempo del canale può essere statica o dinamica. Quella **statica** utilizza la tecnica di multiplazione **TDMA**. Quella **dinamica** utilizza un **protocollo di arbitraggio** che, con un meccanismo di **ack**, permette di realizzare **l'alternanza nel tempo** delle comunicazioni. Si basa essenzialmente sui protocolli **ALOHA** o **CSMA/CA**. Anche la 
la maniera di realizzare il **duplexer** può essere statica o dinamica sempre con **TDMA** oppure **ALOHA** o **CSMA/CA**

[Dettaglio ALOHA](protocollidiaccesso.mdd#ALOHA)

[Dettaglio CSMA](protocollidiaccesso.md#CSMA)

[Dettaglio CSMA/CD](protocollidiaccesso.md#CSMA/CD)

[Dettaglio CSMA/CA](protocollidiaccesso.md#CSMA/CA)

[Dettaglio ottimizzazioni 802.11](protocollidiaccesso.md#Ottimizzazioni-802.11)

### **Multiplazione statica TDMA**

Nel **TDMA** un **numero arbitrario** di interlocutori parlano **a turno** secondo un criterio di dialogo assimilabile a quello della **"tavola rotonda"**. Ciascun interlocutore **è numerato** ed è **abbinato** a **uno o più** numeri di **altri** interlocutori. Un partecipante con **un certo numero**, per realizzare una comunicazione **punto punto** o **multipunto**, dovrebbe **ascoltare** soltanto i discorsi pronunciati **da un solo** interlocutore o **da tutti** gli interlocutori aventi però uno dei numeri a cui egli **è abbinato**.

<img src="6.25kHz-transmission-mask.jpg" alt="alt text" width="1000">

<img src="Spectrum-efficiency-1.jpg" alt="alt text" width="1000">

La multiplazione **statica TDMA** di **parecchie sorgenti** richiede però che **tutte** siano **sincronizzate** con precisione presso un **nodo router**, cioè non possono comunicare **direttamente tra loro**, in maniera peer to peer, ma solo in presenza di un **nodo master** da cui devono essere **raggiungibili**. 

Il **nodo master** stabilisce la **composizione** della **"tavola rotonda"** (cioè **chi** può trasmettere), in che **ordine** (cioè la scaletta degli interventi) e per **quanto tempo** deve durare un intervento. La **scaletta completa**, riportata sull'**asse dei tempi**, si chiama **trama**. Tutti gli interventi hanno, sull'asse dei tempi, durata uguale detta **slot** e, complessivamente, occupano esattamente tutta la trama.  La **trama** viene ripetuta **periodicamente** in un tempo detto **periodo di trama**. 

### **Multiplazione TDM dinamica ALOHA**

Nel **TDM** dinamico ALOHA un **numero arbitrario** di interlocutori parlano **non appena** hanno qualcosa da dire. Se sono **fortunati** nessun altro parla sopra di loro e la comunicazione va a buon fine. Se sono **sfortunati** la comunicazione è **degradata** in maniera irreparabile da una **collisione** con un'altra comunicazione concomitante. Il **caso** determina il **problema** e il caso fornisce pure una **soluzione**.

Rappresentazione grafica del protocollo **ALOHA**. I **riquadri chiari** indicano le trame ricevute correttamente. I **riquadri ombreggiati** indicano le trame che hanno **colliso** e che verranno scartate perchè arrivate **corrotte**. Il **servizio radio** potrebbe prevedere la funzione di **conferma**, cioè che **tutti i messaggi trasmessi** debbano essere **confermati** presso il **nodo** che li **ha trasmessi** mediante la **ricezione** di un **messaggio di ack** inviato dal **ricevente** al loro arrivo. Le **trame corrotte** non saranno confermate dal ricevente e, allo **scadere di un timeout**, verranno **ritrasmesse** ma **non subito**, bensì dopo un **tempo casuale** detto **backoff** che limita la probabilità che le **altre stazioni**, che hanno partecipato alla collisione, scelgano lo stesso tempo per **ricominciare** la loro **trasmissione**.
 
<img src="Pure_ALOHA1.svg.png" alt="alt text" width="600">

### **Gestione delle interferenze sul canale**

Spesso il **TDM** non partiziona direttamente il canale FDM ma tra esso e il canale FDM si **interpone** una ulteriore divisione nel **dominio della potenza** o nel **dominio della frequenza**, o nel **dominio dello spazio**:
- **La prima** è detta **multiplazione a divisione di codice** o **CDMA** che è associata ad un certo **cluster di utenti** afferenti ad un **certo dispositivo** (ad esempio un AP WiFi). **Dispositivi diversi** hanno **codici** (detti ortogonali) **diversi**. Ad es, il **BSSID** di un AP (Access Point wifi) è associato ad un **codice ortogonale** diverso da quello degli altri AP in modo che una sua comunicazione sia **distinguibile** da quelle degli altri AP, pur interferendo completamente con quelle. E' la strategia generalmente adottata nei sistemi LPWA, a **bassa potenza**, e **bassa bitrate** e **basso costo**.
**Riassumendo la divisione nel dominio della potenza (spettro espanso)**, si possono **annidare** le multiplazioni una dentro l'altra differenziando per **caratteristiche fisiche** diverse le **singole comunicazioni** e associandole a **gruppi di sorgenti diverse**. In questo caso:
    - la **banda** è **divisa** tra più **gruppi** di dispositivi (ad es. AP WiFi), ogni gruppo sul **suo canale FDM**, tramite una multiplazione **FDMA**.
    - un **canale FDM**, assegnato ad un gruppo di AP o BS, è **diviso** tra **più AP**, ogni AP col **suo codice ortogonale (canale CDM)**, tramite multiplazione **CDMA**.
    - un **canale CDM**, assegnato ad un gruppo di sorgenti (quelle **attestate** su **un AP**), è **diviso** tra **più sorgenti**, ogni sorgente col suo **slot temporale (canale TDM)**, tramite multiplazione **TDM** (dinamica o statica).  
- **La seconda** è detta **multiplazione a divisione di frequenze ortogonali** o **OFDM**. **Ogni canale** è diviso in un certo numero di **sottoportanti diverse**. Il **partizionamento** di una trasmissione veloce, allocata su un **canale a banda larga**, in più trasmissioni lente, allocate su **sottoportanti a banda stretta**, limita una **eventuale collisione**, dovuta ad interferenza, alla **sola sottoportante** in cui essa **avviene**, lasciando quelle senza interferenze libere di comunicare. Quella delle **sottoportanti** (tecniche OFDM o OFDMA) è la strategia generalmente adottata nei sistemi **WiFi** e sistemi di telefonia mobile **4G** e **5G**, caratterizzati da **alte potenze**, **elevate bitrate** e **alto costo**. In questo contesto:
	- l'**arbitraggio CSMA/CA** avviene a **livello di canale** e la funzione di **"ascolto"** del canale o **CCA** (Channel Clear Assessment), misurando l'**energia complessiva** proveniente da **tutte le sottoportanti**, valuta:
	    - la **contesa** per l'**accesso al mezzo** tra dispositivi di **uno stesso AP** tramite il **CCA-SD (Signal Detect)** che rileva il superamento della **soglia minima** che consente di riconoscere il **preambolo** del frame di un'altra sorgente (**4dB** sopra il livello del rumore per il WiFi 6) che occupa già il canale. Se viene riconosciuto si rinvia la trasmissione di un **tempo casuale** (backoff).
		- ma anche quella di tutti i dispositivi, quelli appartenenti ad un'**altro AP**, ma anche quelli appartenenti ad **altri sistemi** che in quella zona accedono al canale a vario titolo, tramite il **CCA-ED (Energy Detect)**. Se il CCA-ED, cioè l'**energia** delle interferenze dovute ad altri sistemi, supera una **soglia massima** (**20dB** sopra il livello CCA-SD per il WiFi 6), il canale è considerato **occupato** per cui viene **dilazionato** il tentativo di accedervi ad un **momento più propizio** calcolato, anche in questo caso, con un **tempo casuale** (backoff). 	
    - l'**arbitraggio CSMA/CA** realizza un **TDM dinamico** che assegna uno **slot** temporale per trasmettere ad **una sorgente alla volta** che occupa il canale impegnando **tutte le sottoportanti** nel caso di **OFDM** o una **loro parte** nel caso di **OFDMA**. 
- **La terza** è detta **Space DivisionMultiplexing Access** (SDMA) realizzata con la tecnica **MU-MIMO** che permette ad un terminale di ricevere o trasmettere segnali da e verso utenti multipli nella **stessa frequenza** (sottoportante) **simultaneamente**. Il **prerequisito** è la presenza di **percorsi multipli** che possano essere **resi isolati** l'uno dall'altro dall'**attenuazione** del segnale **lungo lo spazio**. Perché ciò accada i terminali multipli devono essere **sufficientemente distanti**, o isolati da **ostacoli** presenti nell'ambiente come delle pareti. Questa tecnica è resa efficace dal **beamforming digitale** delle antenne che possono **modulare** l'**intensità** del loro guadagno in una **certa direzione**, modificando sia l'uno che l'altra nel tempo. E' possibile anche l'**inseguimento** (tracking) del terminale da parte di un **lobo** perennemente **puntato** su di esso. La **direzionalità spinta** dei lobi limita parecchio la dispersione del segnale in direzioni diverse da quella preferenziale del lobo stesso e quindi **massimizza l'isolamento** da altri lobi puntati verso altri dispositivi. Questa tecnica è **praticamente utilizzabile** quando le direzioni sono ben marcatamente diverse e quando l'obiettivo è massimizzare la bit rate della comunicazione.

Normalmente le **multiplazioni** sono gestite a **livello fisico** in HW utilizzando delle **schede radio dedicate** su cui si impostano i **registri** per la **configurazione** e da cui provengono le **notifiche** dei vari **eventi** legati alla **trasmissione** o alla **ricezione**.

### **Comunicazioni non broadcast**

A seconda della tecnologia adoperata si possono realizzare comunicazioni **punto-punto** o **multipunto**, ma di base il mezzo radio è pur sempre **intrinsecamente broadcast**. 

L'**isolamento punto punto** nei mezzi a BUS con **arbitraggio a contesa** (ALOHA e CSMA/CA) è in genere **logico** e non si ottiene **in trasmissione** scegliendo un **link isolato** verso la destinazione ma si ottiene **in ricezione**, a **livello di scheda** di rete, facendo in modo che una stazione radio che non riconosca il **proprio indirizzo** nella destinazione dei messaggi **ignori** le comunicazioni non proprie. Diventa più effettivo con la **cifratura** delle informazioni.

### **Multiplazioni non TDM**

In ogni caso, oltre che con il **TDMA**, con **FDMA** o con il **CSMA** è possibile pure **condividere** lo stesso canale per **più** comunicazioni **punto-punto**. Il mezzo radio è quindi anche assimilabile ad un **BUS condiviso** o mediante un **protocollo di arbitraggio** (ALOHA, CSMA/CA) o mediante una **tecnica di multiplazione statica** (FDMA, TDMA, CDMA, SDMA).

<img src="multiple-access-protocol.png" alt="alt text" width="600">

La **multiplazione SDM** (divisione di spazio) del mezzo radio è sempre in qualche misura possibile **controllando accuratamente le potenze** di trasmissione dato che la **propagazione** delle onde radio, anche **nel vuoto**, è soggetta ad un **intenso fenomeno di attenuazione** che cresce con il **quadrato della frequenza** e con il **quadrato della distanza**. Un esempio di SDM radio è la **suddivisione in celle** dell'area di **copertura del servizio** radio avente la proprietà che **celle vicine** usano frequenze molto diverse mentre **celle distanti** riutilizzano la stessa frequenza.

<img src="cellulare.png" alt="alt text" width="300">

I dispositivi mobili che si spostano da una cella all'altra vengono presi in carico automaticamente e in modo trasparente dalla nuova cella senza perdere il collegamento (meccanismo del roaming).

>[Torna a reti di sensori](sensornetworkshort.md#Interfaccia-radio)





